---
title: Benvenuti sul mio blog!
author: Francesco Rifugio
headImagePath: assets/posts/images/cover-benvenuti.png
summary: L'inizio di una nuova avventura, e con esso di un nuovo blog in cui poter condividere conoscenza.
publishDate: 2021-07-19
categories: [blog, misc]
---

# Benvenuti sul mio blog!

Ciao a tutti!
Questa settimana per me inizierà una nuova ed emozionante avventura lavorativa, e quindi quale migliore occasione di lanciare con esso anche il mio nuovo blog!

Come potete vedere, almeno in questa primissima versione, l'aspetto è funzionale, ma un po' spartano. Parte di questa idea infatti nasce dalla volontà di imparare una nuova tecnologia, e Blazor in tal senso mi ha sempre incuriosito parecchio.
E poichè sono sempre stato convinto che senza un progetto reale è impossibile imparare qualcosa di nuovo, ho deciso di utilizzarlo (in modalità WASM) per creare questa piattaforma sulla quale mi state leggendo.

Ovviamente però non vuole essere un blog fine a se stesso come opportunità di apprendimento, ma l'altra convinzione che mi ha portato a questa scelta è l'importanza della condivisione della conoscenza. Solitamente la preferisco in eventi dal vivo, in cui potermi divertire con un po' di public speaking, ma visti i tempi, mi sembra adatto lasciare qualcosa di scritto.

L'obiettivo di questo spazio quindi è in primis quello di condividere con voi articoli tecnici, demo e novità su quelle che sono le tecnologie Microsoft, e non solo. Però non necessariamente saranno questi gli unici argomenti, potrebbero capitare anche post sul public speaking, o perchè no, magari qualcosa sul gaming!

Sicuramente, uno dei primi argomenti sarà mostrarvi passo passo come questo blog è stato creato (avrete notato ad esempio come sia hostato su GitHub Pages), quindi continuate a seguirmi se siete curiosi!

Ma soprattutto sempre nell'ottica della condivisione, l'intero blog è open source, e anche questo è un po' un nuovo esperimento per me; per cui se trovate bug o volete semplicemente contribuire, potete visitare il [repository pubblico](https://github.com/frifugio/blog).

Allo stesso modo, se avete suggerimenti o volete commentare potete liberamente farlo sulla relativa [GitHub Discussion](https://github.com/frifugio/blog/discussions/2), altrimenti mi trovate su [Twitter](https://twitter.com/Dragonriffi92).

Continuate a seguirmi! Alla prossima!
